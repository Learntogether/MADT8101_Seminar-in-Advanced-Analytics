# Workshop#01_Customer Data Platform (CDP)

## :point_right: Customer Data Platform (CDP) คืออะไร?
CDP คือ Digital Platform ที่รวบรวมข้อมูลของลูกค้าในทุกช่องทางมาไว้ในที่เดียวกัน ทำให้สามารถวิเคราะห์ข้อมูล Customer Insight ได้ดียิ่งขึ้น จึงทำให้สามารถสร้างกลยุทธ์การตลาดที่หลากหลาย รวมทั้งยังสามารถทำการตลาดแบบ Personalized Marketing เพื่อตอบโจทย์ความต้องการของลูกค้าได้อย่างแม่นยำมากขึ้น ดังนั้น ในการ Design CDP นั้น สิ่งที่ต้องพิจารณา คือ เราจะเก็บข้อมูลอะไรบ้าง ข้อมูลอะไรบ้างที่จะจำเป็นต่อการนำไปวิเคราะห์ในอนาคต
![image](https://github.com/Learntogether/Workshop01_Customer-Data-Platform-CDP-/assets/136689632/ad8c48ec-7507-4c3a-affa-1470bf1516de)
_ภาพจาก: insidebigdata.com_


## :point_right: CDP เก็บข้อมูลอะไรบ้าง?
**1. ข้อมูลประจำตัวลูกค้า (Identity Data)**
   * ชื่อ-นามสกุล
   * อายุ เพศ
   * ที่อยู่
   * เบอร์โทรศัพท์ อีเมล
   * ช่องทางการติดต่ออื่น เช่น LineID, Facebook, Instragram
   * ID หรือ หมายเลขประจำตัวผู้ใช้งาน

**2. ข้อมูลเชิงลึกที่ขยายลักษณะเฉพาะของลูกค้า (Descriptive Data)**
  เป็นข้อมูลที่ช่วยขยายลักษณะเฉพาะของลูกค้าให้ชัดเจน เพื่อให้เห็นความต้องการ และพฤติกรรมของลูกค้าแต่ละราย เช่น
   * ข้อมูลลักษณะการทำงาน: สถานที่ทำงาน รายได้ ตำแหน่ง ลักษณะงานที่ทำ
   * ไลฟ์สไตล์: ความชอบ กิจกรรมยามว่าง ลักษณะที่อยู่อาศัย ยานพาหนะ สัตว์เลี้ยง
   * ครอบครัว: สถานภาพการสมรส จำนวนบุตร/สมาชิกในบ้าน (Family size)
   * กิจกรรมอื่น ๆ: สมาชิกฟิตเนส ท่องเที่ยว ถ่ายรูป

**3. ข้อมูลเชิงปริมาณหรือเชิงพฤติกรรม (Quantitative or Behavioral Data)**
เป็นข้อมูลซึ่งจะช่วยให้ธุรกิจเข้าใจว่าลูกค้าแต่ละรายมีส่วนร่วมกับธุรกิจของตนอย่างไร ไม่ว่าจะผ่านการกระทำ ปฏิกิริยา หรือการทำธุรกรรม การเข้าถึงข้อมูลผ่านระบบนี้จึงทำให้องค์กรสามารถวิเคราะห์ Customer Journey ได้แม่นยำมากขึ้น โดยข้อมูลกลุ่มนี้ประกอบด้วย
   * Transaction Information เช่น จำนวนและประเภทของสินค้าที่สั่งซื้อหรือส่งคืน สินค้าที่ตกค้างอยู่ในตะกร้า รวมถึงวันที่สั่งซื้อสินค้า
   * Email Communication Information เช่น ข้อมูลการคลิกผ่านทางอีเมล การเปิดอีเมล การตอบกลับอีเมล
   * Online Activity Information เช่น ข้อมูลการคลิกผ่านเว็บไซต์ การเยี่ยมชมเว็บไซต์ การดูผลิตภัณฑ์ และการมีส่วนร่วมทางโซเชียลมีเดีย
   * Customer Service Information เช่น วันที่ลูกค้าเข้ามา รายละเอียดการสอบถาม และรายละเอียดตัวแทนบริการ

**4. ข้อมูลเชิงคุณภาพ (Qualitative Data)**
เป็นข้อมูลที่ช่วยสร้างบริบทให้แก่โปรไฟล์ของลูกค้าแต่ละราย ซึ่งข้อมูลประเภทนี้จะถูกรวบรวมจากแรงจูงใจ ความคิดเห็น หรือทัศนคติที่แสดงออกโดยกลุ่มลูกค้า ทำให้สามารประมวลผลเป็นข้อมูลแบบ Insight ได้ โดยจะประกอบไปด้วย
   * Motivation Information เช่น คุณรู้จักเราได้อย่างไร ทำไมคุณถึงเลือกซื้อสินค้าของเรา หรือ อะไรที่ทำให้คุณเลือกสินค้าชิ้นนี้แทนที่จะเป็นสินค้าอีกชิ้นนึง
   * Opinion Information เช่น คุณจะให้คะแนนแก่สินค้าชิ้นนี้เท่าไหร่ คุณจะให้คะแนนแก่การบริการลูกค้าของเราเท่าไหร่ หรือ คุณมีความเห็นใดที่อยากจะแนะนำพวกเราไหม
   * Attitude Information เช่น สี สัตว์หรืออาหารที่ลูกค้าแต่ละคนชื่นชอบ
![image](https://github.com/Learntogether/Workshop01_Customer-Data-Platform-CDP-/assets/136689632/1257e625-d317-49d0-b70f-cd1aa0f0e2e8)
_ภาพจาก: Customer Data Platform: The Basics and the Benefits | APSIS | International_

## :point_right: ประโยชน์ของการทำ CDP
   * **เพิ่มความพึงพอใจให้แก่ลูกค้า**
     จากการรวบรวมข้อมูลลูกค้าในทุก ๆ ช่องทางรวมถึงข้อมูลจาก Thrid party ให้มารวมศูนย์อยู่ที่เดียว จึงสามารถวิเคราะห์ Customer Insight ได้ดีขึ้น ตอบสนองความต้องการของลูกค้าได้อย่างเหมาะสม และรวดเร็วมากยิ่งขึ้น ทำให้ลูกค้ามั่นใจในตัวธุรกิจ และอาจกลายเป็นลูกค้าประจำ
   * **เพิ่มประสิทธิภาพของกลยุทธ์ทางการตลาด**
     เนื่องด้วยมีการเชื่อมโยงฐานข้อมูลลูกค้าได้ทุกช่องทาง ทั้งข้อมูลแบบ Offline หรือ Online ทำให้เกิดความครอบคลุมและมีประสิทธิภาพในการวางแผนตลาดให้สอดคล้องต่อการเปลี่ยนแปลงของพฤติกรรมลูกค้าได้อย่างรวดเร็ว และมีประสิทธิภาพมากยิ่งขึ้น
   * **การจัดการกับข้อมูลของลูกค้า(Customer Data) เกิดความเป็นระเบียบ**
     ทำให้การจัดการข้อมูลลูกค้าเกิดความเป็นระเบียบ และทำให้กระบวนการต่าง ๆ ง่ายขึ้นอย่างมาก เพราะข้อมูลที่ได้มานั้นเป็นข้อมูลจำนวนมาก และทุกข้อมูลล้วนมีความสำคัญต่อการตลาด ในการนำมาวิเคราะห์ข้อมูล เพื่อทำการตลาดต่อไป CDP จึงเข้ามาช่วยเหลือเรื่องการจัดการกับข้อมูลให้ง่ายมากยิ่งขึ้น
     
## :point_right: Workshop - Designed Customer Data Platform
ตัวอย่างการออกแบบ CDP เบื้องต้นสำหรับธนาคาร เพื่อระบุข้อมูลที่เกี่ยวข้องกับ Customer ในแต่ละช่องทาง รวมถึงตัวอย่าง Analysis และ Actions จากข้อมูลที่รวบรวมไว้ใน CDP
### :white_check_mark: Datasource		
![image](https://github.com/Learntogether/Workshop01_Customer-Data-Platform-CDP-/assets/136689632/652d17f6-53c5-4979-989a-e3c7e1af2e9c)
ทั้งนี้ ต้องระวังในการวิเคราะห์เพื่อส่งออกแคมเปญในแต่ละ Product เนื่องจาก แต่ละ Product อาจมีข้อมูล Master ของลูกค้าที่แตกต่างกัน ตามวัตถุประสงค์ของลูกค้า เช่น ข้อมูลที่อยู่ที่สามารถติดต่อได้ / เบอร์โทร เนื่องจากลูกค้าเจตนาที่จะแยกรายละเอียดการจัดส่งข้อมูล ซึ่งหากมีการจัดส่งผิดช่องทาง ก็อาจจะก่อให้เกิดผลทางลบ เช่น เรื่องร้องเรียน เป็นต้น
### :white_check_mark: Analysis and Actions
![image](https://github.com/Learntogether/Workshop01_Customer-Data-Platform-CDP-/assets/136689632/68da6551-7b81-4c8c-8e1b-48bbef6ea028)

